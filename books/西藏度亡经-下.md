
中阴救度密法 西藏度亡经 下卷

　　第三步 已入中阴作法救度皈敬偈

　　皈命佛菩萨 怙者诸上师

　　愿慈悲保佑 中阴得解脱

　　上卷"巴多脱卓"法，详至中阴名"踵倚"；

　　其后"悉罢"中阴者，今当开演救度法。

　　一、死后之境界

　　于此中阴救度密法之上卷中，已述种种导示之法。

　　除彼已能了悟真实理谛及具诸净善业行之人，如说证入，得其解脱者外。

　　然有未能了悟及具诸恶，或缘其恶业力，于中阴界，不胜恐惧怖畏，自失得度之机。

　　延至二七终了，而仍未能证入者，则有继续作行此卷所述之必要。

　　(一)中阴身之生起及其特能

　　为作法者，先于三宝前，敬谨尽力设供，如法举诵"请诸佛菩萨普加被偈"等见附编中已。

　　应呼死者之名，如下导示，三或七遍：

　　"善信某某：一心谛听！不可忘失。

　　凡人于死后，受其生身于地狱以及天道，乃若中阴之身者，亦皆惟其业惑结果，如幻之苦阴身而已。

　　汝于死后，初则经过三日半乃至四日许之昏迷；继复经验于如前所述，'踵倚'中阴境，且于彼中，亲睹喜怒各部圣尊，权巧示现，方便接引于汝。

　　惜汝竟大昏愚，未得了悟证入，蹉跎自误，迨至今时，犹自以为如梦醒后，复还受有，与汝生前相似之一色身。

　　此如密典所偈教云：

　　当得相似幻色身 类乎前阴及后阴

　　诸官觉能齐赋有 无所障碍任游行

　　又依于诸业感力 不可思议具通灵

　　同属相等业感趣 以其净眼互见形

　　此偈教所示，即今汝之谓也。

　　所云类乎前阴及后阴者，谓汝如往昔曾修作有若何福因，则汝于今所受生之中阴身，亦即感得相当之福报庄严。

　　然汝今此幻色身者，根本由于汝之偏执积习，不舍妄想意念而生起，故名曰'意生身'；惟幻不实，但凭业转。

　　以故，如汝前业因力，当感生天趣，则天趣境界将现汝前；或彼阿修罗、人类、畜生、饿鬼、地狱，各趣境界，应感而现，亦复如是，所谓'业之感果，如影随形'也，所云'类乎前阴'者：'前阴'即指汝死后三日半或四日以前之肉血色身，谓汝今兹意生身者，根乎积习，汝方自意计执有色身等彼'前阴'之身。

　　所云'后阴'者：则指此后当有一如汝之业力感生相当之身处也。

　　惟汝如遇有如是生身境处，现于汝前者，汝亦切勿染著，切勿怯弱。

　　汝如稍示怯弱染著，或生贪爱，则汝即又沦入生死轮回之大海，受苦无休矣！汝前者于'踵倚'中阴境中，徒因昏愚未能了悟证入，遂致漂泊至今。

　　今者，汝当切实依教，信持真实理谛，制心一处，切勿散乱，善安住于无作无念，则根本真性元明光照之境，即得现前，一如汝上师昔所教导汝者。

　　诚能如是，自必避免再度误入彼生死之胎门，而转入涅槃解脱之上圣趣中。

　　其或一时仍尚未能如是如实以了悟证入之者，则有妙法谓但作观想于汝之上师本尊，或大悲怙主(莲菩提谨以为此所云大悲怙主、即谓观世音菩萨、因此妙法、原为普行救度曾否入密之一切人等、而上卷第三十三面中、固有"专汝心念观想大大悲观世音菩萨"之特别导示故也、凡下文所云大悲怙主、皆可依此推知)
在汝头顶，荫庇于汝，以最极猛利欲乐诚恳之心，信仰祈求之，专一心念于此至极要妙。
"

　　如是导示已，彼死者但能依说坚持，自得救度，而不致沦入生死轮回。

　　虽然，仍犹有彼，根乎强烈业力之牵使，令其犹未能了悟证入而趣得解脱者，是必继行如下导示曰：

　　"善信谛听！上偈所云：'诸官觉能齐赋有，无所障碍任游行'者，谓汝于此番生前时，或属目盲耳聋肢病乃至某根失健全者。

　　今于死后，眼则善见，耳则善闻，诸肢活泼，一切诸根官觉，忽皆聪利完善。

　　盖因中阴之身'诸官觉能齐赋有'故(莲菩提谨按、此理为中阴生身、非仅感受一期前生、乃多生、业报也)，是以汝今忽觉有若恢复汝紧接此前在人世时所未具备之某某官能者，即是汝今已受有中阴身之一实证。

　　此之至理，汝善了知之！善忆念之！

　　复次，所云'无所障碍任游行'者：谓汝现今受得中阴之意生身，业经脱离汝之前此肉血色身，非复粗质碍色，故具种种特能。

　　此如通过磐石山陵邱垄泥土宫室乃至如'须弥'山王，惟除'菩提迦雅'佛之金刚座也及母体子宫不能穿入外，馀如上述诸质碍色，即其坚巨如'须弥'山王，均能任意往来穿入通过，毫不觉其有所障碍。

　　此亦即是汝已入于'悉罢'中阴之一实证，汝当善了知之。

　　汝又必当恳切忆念于汝上师昔所教导，及坚诚祈祷于大慈大悲至圣怙主。

　　善信！又如汝所忽而具有不可思议之通灵者，此则并非正三摩地中之通灵。

　　汝之通灵，不过中阴身之通灵，属于业力性的。

　　此谓汝今竟亦能于一刹那间，周游四大部洲，环行'须弥'山王。

　　或于屈伸臂顷，随念而至任何欲至之处，乃至且能变现。

　　然此仍属幻法通灵，切勿取著，切勿取著！此时之汝，妄念一动，偶一取著于任何之法，彼法即忽应念而生。

　　故切勿妄生意念，惟当正解了达圣教，贤诚祈祷于汝之上师本尊，或大悲怙主，是极切要！

　　复次，善信！所云："同属相等业感趣，以其净眼互见形"者，此谓于斯'悉罢'中阴境中，某某类有情，其业因力所感当生之若何果趣正相等者，则其身形，每可彼此现见。

　　譬如业因同感天道之果趣者，于其天趣身形，彼此往往互见；同业感生他果趣者亦然。

　　但汝此时，尚或偶见有若何趣之身形，现于汝前，切不可顾视之。

　　惟当如上导示，专一汝心，观想汝之上师本尊，或大悲怙主。

　　至于云何此偈句中，有'以其净眼'之言，则因天道为六道中比较有其优胜之福善业因者，方可感生其中。

　　此中尤上胜者必习禅定具有净眼根，故天趣非可常见易见，尤必善巧能得一时内心专注，方能见之；否或不见。

　　又有纵习禅定，而一时未得善巧于一心不乱，则亦无净眼。
"(通常取得天眼者有其两种因缘、一由修习于深禅定而得之、一为往昔修积、今生报得、故世间每有人、生平曾未习定、忽一旦而得天眼、则是报得者也、死后中阴身之报受、既不限于最近之前生、而可通乎其多前生之报受、则中阴身之得有天眼或净眼者、自较人世身为多也)

　　(二)中阴身之境况

　　"善信乎！汝于中阴境，一时或见某处，及在其处之亲友等，有同梦中相逢。

　　汝向彼等说话，而彼等竟置不理会；或见彼等连同汝之至近眷属，举哀哭泣。

　　汝自计曰：'吾已死矣！奈何奈何?！'此念一生，汝即自觉最极苦痛，犹如红热锅中，被炸之鱼。

　　然须知既入中阴，即必如是，徒自苦恼，亦又何益?！汝但祈求汝之上师本尊大悲怙主，来相救度。

　　盖汝此时纵尚痴恋于彼亲友眷属，已与隔世，有何益处?故汝切勿丝毫有所痴恋，但当专念上师本尊，大悲怙主，坚实信乐，求其护佑，令汝得免于一切忧悲苦恼恐惧怖畏。

　　又，善信乎！当彼业风吹无定向，汝一时极不自在，被其往复吹送，正同风卷毛羽，任其起落，身不由己，漂泊不定。

　　忽而重又见闻呼汝之名而哭泣者，汝或竟告之曰：'吾在此，不必哭。'而彼哭者终不理会于汝，惟自哭叫，如是汝又自计曰：'吾已死矣'奈何奈何?！'汝一念及此，即又苦痛难忍。

　　虽然，汝徒自苦痛而无益，上文已告知汝矣！

　　复次，善信！汝今所见之光，昼夜不分，一切时中，所见惟是一种微微簿曙之光。

　　居此之境，当历人间，或一七、或二七、或三七、或四七、或五七、或六七乃至七七四十九昼夜之久。

　　有谓'悉罢'中阴，历时但为二十二日，然总以各各业力为定，未可一概而论也。

　　复次，善信！在此期中，更有极为可怕之强大业风，从汝身后至极猛力卷吹而来。

　　汝宜镇定，切勿恐怖，当知此亦无非由汝幻识所生。

　　又汝面前或常见一片黑漆大地，至堪恐怖，此大黑暗处且常发出呼杀喊打等无比可怕之巨大厉声。

　　汝亦惟自镇定，勿生恐怖！

　　又汝生前倘多作恶业者，则甚或出现食人夜叉，执持种种兵刃，呼杀喊打，直扑向汝，欲断汝命，其数量且极众多，争先恐后，奔跃而来；或复出现，无数肉食野兽，追逐于汝；或复为恶人暴客所追逼；或复狂风暴雨雷电雹石、乌霾密雾将汝笼罩，或山崩海啸，或猛火飞焚，一切所见之相，所闻之声，使汝惊怖欲绝，惶急无措，更已无路可择，惟有望风狂窜而逃命；乃忽而又被追逼至于深不知底、一白一黑一红之三座悬崖绝壁，且已岌岌，势将下坠。

　　善信乎！此之三绝壁者，岂他物哉?！亦无非汝之贪欲嗔恚愚痴，三根本毒性变现所成者而已。

　　汝今惟有，如实认知此诸种种，皆为'悉罢'中阴有情之无始业染幻识所变。

　　汝今不幸，身历其境，惟善镇定，一心不乱，专念于彼、大悲怙主，恭敬诚恳，称其圣号，且如下祈求曰：

　　大慈大悲怙主 上师三宝圣尊

　　惟求拯救于我 令勿坠入诸苦

　　如是祈祷，忆念坚持，不可忘失！不可忘失！

　　苦为积集善业，及已真实修行于圣教者，即可感得种种安乐；若为既未修集善业，亦未造作恶业之人，则所感者无其乐受，亦无苦受，平平淡淡，无精打采而已。

　　善信乎！汝于今时，若因善业感受何乐，亦勿顾念耽著之，惟自念言：

　　以此一切善乐 供奉上师三宝

　　汝如得乐，当思惟上供，切勿贪念自受；若为感受任何之苦，或不乐不苦，亦当专一心念，以无观瑜伽，存念于大手印之要妙观门，此极要妙者也。

　　善信！汝今之身，或有时而于桥梁处、阿兰若及彼八种制底塔等处，暂一停息，但不能过久。

　　此则因汝身离四大，异于有四大身者之能作物质之勾留。

　　因此之故，汝则不免深自懊丧，闷苦惶悚。

　　且汝自觉汝之能知见者，有时飘荡失所凭藉，不由自念言曰：'伤哉吾已死矣！奈何奈何！'此念一生，汝之能知相续，立即悲苦不胜，心灰意懒。

　　但如此，则无穷忧苦，反将猬集现前，而不可已。

　　故此时最极要妙，乃在甫自觉知，身不自主，不得于彼彼某所逗留，而觉被迫流徙无定之时，即当猛省，尽除一切思念，善持汝心，住于本元无动之境。

　　至于食品，惟彼特为汝而供设者，汝方得尝享；如云朋类，则汝此时，均无定人；汝且见家舍仆辈以及亲属等人，乃至汝之尸身。

　　如是汝又自伤感念言曰：'吾已死矣！奈何奈何！'一时忧惶无奈，甚至自念：'吾今但欲求得人身，任何代价不惜。'惟其以此妄念求生炽然于心中，汝乃四处狂奔，但欲见觅取生身。

　　善信乎！

　　纵或汝之妄念愚贪，绕依汝之躯壳、九次以上，然已早经'踵倚'中阴之过去。

　　汝之尸身，如冬已冻如夏已腐，或已为汝之家属亲友火化矣！地葬或水葬矣！或被裂施鸟兽矣！汝如无尸可入，妄念无奈，则汝或觉自被塞压，入于山石岩穴缝隙之中。

　　如此苦恼，凡于中阴境内，妄念炽然以求生者，皆必经常。

　　善信乎！汝今纵能再得四大之身，亦不过重经历于生死之苦。

　　是故，汝当遣除企求复取生身之妄想，惟当心平气和，善自安止，住于正念，是为至要！"

　　如上导示，死者之灵识能依教而行者，即能于中阴境中得其解脱。

　　(三)冥界裁判

　　虽然，有其恶业之力，以为牵使之者，纵经如上导示，仍不克悟证。

　　则当继续呼其名而导示如下曰：

　　"善信某某：一心谛听！汝所以迁延至今，仍未出苦者，汝之业为障故也。

　　此业者，汝自己之业，非他人者也。

　　是以最要者，汝须虔诚祈祷三宝威神，加被护佑。

　　但如既不祈祷，又不知如何修作大手印观以及任何他之密法本尊观者，则彼于汝生前与汝同生俱在有其司善之神，此时即现前。

　　以白色小石，数记汝生前所作之善；又有其司恶之神，同时亦现前，以黑色小石，数记汝生前所作之恶。

　　汝一见彼，不禁极其惊惧仓惶，全身抖战，然尚自愚，谎告彼曰：吾曾未作如彼之恶。

　　于是司命鬼王，将谓汝曰：'吾此业镜，可以鉴照。'彼言已，即观业镜。

　　彼业镜中，凡善恶业，无不照现，朗然无逃。

　　故汝纵谎言，亦毫无济于事。

　　于是即有可怕狱主，以绳系汝颈，拖汝前行，施汝以极刑，断汝之头、刳汝之心、抽汝之肠、吮汝脑汁血液、食汝肉、啮汝骨。

　　但汝痛苦而不死，汝身碎已，复又完整，又复重新受彼极刑，辗转痛苦而不休止。

　　虽然，此中要妙，即遇有彼司善恶神，现前数其小石时。

　　汝勿惊怖，亦勿谎言；司命鬼王，亦勿为惧。

　　须知汝身不过意生者，纵经碎割，亦不死亡。

　　其实汝身实性，当体本空，何须恐怖?！即彼狱主鬼卒亦皆汝幻识所变，其体亦空，空能坏空，理无是处也！

　　当知除自内识幻妄外，实无有何\--司命鬼王、神怪魔鬼，乃至如彼幻化之牛首忿怒金刚此即指大威德金刚。

　　汝须善自如实了知，又当自知、已落中阴，极当善自修彼'大手印'定。

　　若不知如何修此定者，当细心思维推究，彼能恐怖于汝者之自性为何?如能勘破彼之真实自性，即可明其本亦无生，当体原空，是即'法身'也。

　　此之所谓空，并非空无所有之空，乃'如实不空'之空，且具有足令汝一见而自觉惶惧，及一当彼前，汝之灵识即觉为所照映而愈益清明者，是即如实不空之'报身'也。

　　于此时境，汝或猛然经验一种两边不著之本性光明境，所谓寂静不一不二于光明；其光明者，性本寂静，其寂静者，性本光明，亦名灵明本性境，是即'第一义身'也，梵名"阿帝伽耶"、藏名"过窝泥古"此第一义身之无垢染光明，可随处射发，是即'化身'也。

　　善信乎！汝当专一心念，谛听我言，但能如实明了于此四身者，则决能获得圆满解脱。

　　认证四者任何一身，切当专一心念！当知佛与众生即于此而有界分，此一刹那，万无错失，汝如错失，即又重入苦海，求出无期。

　　教有要言，极切今时之用，所谓：

　　于一刹那间 即有大界分

　　于一刹那间 即获圆满觉

　　于此教言，切勿忘失，汝惟忘失此之要妙，故今此以前，对于现前中阴妙境，均失认证。

　　徒因此故，枉受恐怖。

　　今若再自失误，则大悲圣者，无量悲愍注汝之'圣视丝'，将一时中断，汝则自将降入于彼，难望救脱之处。

　　以此之故，汝于今时，极宜小心，前此虽经导示而未认证者，亦勿回顾，即今如教认证，即今仍可得度也。
"

　　倘彼死者生时，甚乏知识，甚不明了、何谓禅定?则当加如下文更简要之导示曰：

　　"善信乎！汝如从未习知、何谓禅定者，则有至极简要法门，汝当一心忆念大悲怙主即指观世音菩萨、僧伽、佛法，及佛，而恳切哀祷，将一切现相可惧畏恐怖者，概认作汝之怙恃神圣，或直认作大悲观音之慈容所变现；且猛利忆及汝在生受灌顶时，上师锡汝之法名。

　　如面对彼司命鬼王时，即直告此正直无私之王：'我有法名曰某某'，于是汝纵堕落如前述之绝壁下，亦必无有伤害。

　　惟当猛自振作，切勿畏缩恐怖耳！"

　　(四)转移一切之心念力

　　如上剀切导示，前此纵令自失救度者，于此际亦可令其得度；虽然，仍有不免于未可必其全然得度者。

　　是则更当如下，继续为作导示曰：

　　"善信谛听！汝之心情于今感觉者，当刹那刹那，有其猛利之欢乐；忽又有其猛利之苦恼。

　　两端运转，莫由自主，犹之弓弧，一任弦之松放及其紧收

　　此章谓有业力系绊者、伸缩即不自由、弓弧之木比有情、弦比业力、弦收弓屈、比业亚者牵使苦、弦放弓伸、比业善者牵使乐也，而被其时纵时操者然。

　　惟此中要妙，汝当净除贪憎之念，毫不动心。

　　汝如缘于善业，可感生于较上之界中，则彼界境相，一时现前。

　　然而汝今或见，在生眷属，为汝死后，举丧致祭，杀害多数生物为死者而杀生、则此杀生之业、重累死者受报、故死者如曾知此、则当其中阴身一见是事、即力呼止、然其眷属置若罔闻、杀生如故、于是彼将不禁而有嗔念生、但此嗔念切不可生、如不免除而令其生、则必立即发生嗔业之力、如彼重物、于中阴中立即牵坠之入于地狱、，乃或修作佛事及行布施。

　　而汝不清净之心念，令汝对此诸作，生起嗔悭，即将因此嗔悭心念之恶业力，立时牵汝，坠入恶道。

　　汝对于类此等作，皆不可有一尘邪念、或嗔或悭，惟当善自作意，慈念一切。

　　如汝仍或贪恋世财不舍或见昔为已所有者，今为他人之所享受，忽生鄙劣不甘之心，则立即使汝入于邪念，邪念一生即召发恶业力，恶业之力一发即当感生恶道；汝或有善业，当感生较上之乐境者，以此恶业力故，反被牵入地狱或饿鬼之中。

　　汝须知彼诸世财纵仍一一与汝，汝亦不复能享受之，于汝实已无用故；是故不稍存鄙劣贪著之想，惟当一切弃舍，毫不置念，无论现为何人继承享用，全无吝惜，但存布施与彼之心，或善作意如同供养三宝者然。

　　绝不作鄙劣吝惜不舍之想，而惟一心住于正念。

　　复次，汝如见有念诵'康嘎尼'陀罗尼、加持食物以供汝者，乃至修作为汝解除当感恶趣之生前恶业诸法者。

　　彼诸修法之人，或于仪轨未合，或昏沉、或妄想、或于戒律净行有所缺犯，是固有轻慢正法之咎，汝以受中阴意生身，多少具有有漏通力故能知之。

　　但汝切勿因此于正教退失信心。

　　又因汝能知违法者必不免于恐怖畏，以及黑业违教慢法等罪，亦绝不可自心以为彼等欺诳于汝。

　　汝如存是心念，即必自觉失望而悔生，且于正教退失信心，不至诚随喜。

　　此之邪念一萌，则反被汝自恶业力所感而沦入苦趣之中。

　　故此种种，于汝无益，反有大损。

　　任彼作法之人，如何错误，如何未净其业，汝当自念言曰：'此必我之意业未净故，如何佛言而有不可信赖之者。

　　譬如照镜之人，其面不净，镜相自亦不净，是必我自心念本有不净。

　　况此僧伽身即佛身，所修教法即佛声教，而其意即法身佛意，无二无别。

　　故我仍惟一心皈命三宝'。

　　汝当如是作意，至诚表汝敬爱一切之心，则凡所修作，仍自不失其必归于汝身之利乐。

　　是故存此敬爱心念，最为重要，切莫忘失！至若汝本习作恶业，其恶业力当令汝感生恶道，而彼恶道劣光或已现在汝前，幸汝之承嗣者及眷属，为作纯白佛事。

　　所延修法喇嘛僧众，亦皆一一如法修作，身口意业，皆各清净，专心一意，为汝虔修功德佛事等。

　　汝一见此，即当大生安慰欢喜之心，因此诸功德力，即已能转恶业。

　　更加汝自一时随喜之善心念，纵汝先当感投恶道，汝今必能改生上界，是故汝当惟具善净心念，于所见一切，无所妄念分别，而惟善自敬信随喜。

　　此为最极重要，汝须极端小心！善信乎！总而言之，汝今灵识在中阴境界，无有坚牢之物可取作汝之依凭；无其体重，且不停而流动。

　　任何善净非善净之念，一经现于汝心即能发大力用，是故绝不可有微尘之非善净思想，一心忆念昔所修持于圣教道行之任何一种。

　　倘汝从未有何修持，此时惟当一心皈命而虔诚祈祷于汝之本尊怙主，或一心祈念于大悲胜者观世音菩萨，一意坚诚专注，作祷如下曰：

　　嗟我独行，舍一切亲友；

　　现前惟有，自心映空相。

　　愿祈诸佛，大悲力加被。

　　令除中阴，诸畏惧恐怖。

　　倘缘恶业。苦受将现前；

　　本尊胜怙，消灭此诸苦。

　　真实空中，若发千雷震；

　　诸响转成，六字大明声;

　　业力追逐，失所保佑时；

　　大悲圣者，愿祈作救怙。

　　此中业习，任何有未断；

　　三摩地光，净乐摄受我。

　　依上偈颂，坚诚持念，汝即得有、最胜之引导，可作投依，决无欺妄者。

　　此为最极胜上之要妙，一经反复持念，即必令汝、忆念善净，立时即得\--认证与解脱矣！"

　　(五)六凡道劣光之现见

　　纵经上来诸般导示，若其有情，恶业力强，仍难悟证者，则为利乐彼故，可多返复行如上之导示；又复呼彼死者之名，导示如下：

　　"善信某某：汝如仍未明了上来诸般导示者，则当逐渐自觉前阴之身将昏散，而后阴之身处却渐明现。

　　此时汝因苦闷，乃自妄计曰：'伤哉我今所受，何其苦也！我将往觅，任何其一之有生身体。'此计一生，汝遂往来奔驰，心意散乱，莫自休止。

　　于是即有轮回六凡道之劣光，现见汝前，缘于汝自业力，当感何道，则彼道之光色，愈益明显现见。

　　善信谛听！汝如欲知，此六道之光别若何者?则有如下\--天道之光微白；阿修罗道，其光淡绿；人道之光浅黄；畜道之光浅蓝；饿鬼道光淡红；地狱道光如黑烟。

　　当此时际，汝之业力所感应故；汝今之身，已沾染而带有其为汝业力所当感生某道光色之少分矣。

　　善信乎！今此之时，所导示与汝者，尤为特别要妙之教法。

　　汝当格外、注意听受！善信！此时现见于汝前之光色，无论其为何种，无论其由于何身、由于何处、而发出者，汝一惟观想其即是大悲圣者之身及处；即此一法已足免止汝生彼道。

　　或者，汝曾修何本尊，此时即一心长久观想汝之本尊。

　　观汝本尊，虽真实本空，而其圣相宛然如生，犹如术人所变幻法之相，此所谓'净幻观'也；次观想本尊身形，由外围而中心，渐渐隐没，隐至于空无所见；次观想汝身，入于一大光明而空寂之境中，住此境少时；次复观想本尊身形，现而复隐；次又观自身入光明空寂境及住彼境少时。

　　如上所述之法，反复作之数次。

　　末乃观汝住空之身心亦均由外而内，渐皆隐没，亦复隐至空无所见；如是，空无尽处，心量无尽，心量无尽处，即法身无尽，而善巧安住于此无尽之法身界，是即本不生界，得住此界，即得无生，而圆满觉道，即此得证矣！"

　　二、转生之方式

　　(一)避免生死及闭息胎门

　　如上导示，死者生时如极劣钝于其所修持，或并未曾有何修持者，则仍然难胜其妄念。

　　岐路徘徊，蹉跎自误，乃不觉近至生死胎门。

　　于是亟当予以详细教法，此时即呼其名而导示之如下：

　　"善信某某：汝若仍未明了以上诸导示，至于今时，根乎汝自业力，汝必向彼或上升之道、或平道、或下降之道冉冉前行。

　　但汝行于任何一道时，均不可忘记，专一汝心，忆念观想大悲圣者观世音菩萨，是为唯一要著。

　　复次，如上所述，狂风暴雨冰雹黑暗，乃至恶类追逐等情况，一时交临。

　　具诸恶业不净之人，即难禁受其恐怖，因逃避而反入于苦所；具诸善净业行者，则得转至安乐处。

　　当此之时，汝业当感何界?彼界境相，一时现前。

　　此为千钧一发之顷！有许多最极要妙教法，汝须专一心念，听我导示。

　　汝纵未能明了以前诸般导示；或于圣教信奉修持、极为薄弱，亦可认证于今此之时。

　　故当一心谛听。 "

　　此时所作救度导示，有其两步：第一步为使之避免投入生死之法，第二步为导示其如何闭息胎门之法。

　　1.避免投入生死

　　避免投入生死之导示如下：

　　"善信某某：无论汝所奉修何者本尊，此时善自安止汝心，专念观想于此本尊。

　　如同水中映现月轮，虽非实月，而了了分明，清净幻现，亦如幻术人所变现之幻法相；惟汝若从未奉修有何本尊者，即观想大悲圣者观世音菩萨，如观本尊；再不然，即缘观于我导示汝者之相亦可。

　　惟切宜注意者，即是安止汝心，专念观想，是为最极重要！！观已，次则观汝所缘观想者，或本尊、或圣相、或我作导示者，由外围而中心，渐渐融化成空，即以'无念'心，善巧观入此空中之净光。

　　此最极微妙'空明'观法成就，即可避免投入生死之胎门。 "

　　2.闭息生死胎门

　　"依上作观，汝若仍不克成就避免生死胎门者，则有第二步，更进而使其胎门闭息之上妙要道。

　　汝善谛听之！'

　　(闭胎门法第一步)

　　"此中有要妙偈教云：

　　吁彼悉罢中阴 今已现我前

　　一心坚念继持 于善业串习

　　使彼胎门闭息 知彼为敌对

　　此时猛利诚敬 及净念最要

　　将彼爱憎妒妄 力除遣无馀

　　观其等同尊长 净圣之护身

　　此偈教，必口诵心维，反复多次，深达其义而思维之，是为最极要妙。

　　其第一句所云：'吁彼悉罢中阴今已现我前'者，即谓汝今已入于悉罢之中阴境，此中汝自可能证知诸相\--谓如汝自向水中或镜中观之，不能自见其面及身之映现，且自顾汝身而无其影等，则因汝已脱离前此人间所具、肉血等聚之四大色身故，此等即是汝已入悉罢中阴之诸证也。

　　于是汝当'一心坚念'，最为切要！譬彼驰马，必须坚握缰绳不可少忽。

　　又此时汝如一念有所动于某法，彼法立即来前，故万不可有一微尘恶法之念；一有彼念，汝之前途，立即变更。

　　汝宜专心系念于我今为汝作此中阴救度导示者，或专心系念于汝昔所从而受学、灌顶传授密法等、人间上师。

　　又必继持于善业串习，此即汝当不断净念于一切习作之善业行，串连而不断。

　　此尤为切要！！汝或向上或向下之界分即在于此。

　　汝若一刹那而任心念游移，则立入长苦之趣。

　　故此一刹那，诚所谓千钧一发之机，稍纵即败也。

　　念者汝已临至、闭息胎门之极重大关头。

　　如偈云：'此时猛利诚敬及净念最要'，即谓闭息胎门有五步。

　　其第一步，即是'净念相继'。

　　汝当专一心念，牢记勿失。

　　(闭胎门法第二步)

　　"善信乎！汝于此时，将见有男女两体交合之相。

　　汝如见此，万不可作男女交合之邪妄会解，而如是置汝不净之念于其间。

　　惟须观其男体类似汝根本尊长上师此非指人间上师乃指圣界之本尊上师\\净圣双身之阳体，其女身类似其阴体。

　　于是至诚礼敬，端正信心作内心观修供养等法而求加持。

　　汝能如是坚具净念，即可闭息生死胎门。

　　但如仍不见其闭息而汝或觉几将坠入其中者，则当进而观其真即是汝之本尊净圣双身，或真即是彼大悲胜怙者及其圣母，无二无别；且修作礼敬及内心观变供养等法，求其加持，则彼生死胎门自当闭息。
"

　　(闭胎门法第三步)

　　"若如上述，汝仍见胎门未闭，而汝身竟有将坠入之势。

　　则第三步，即为除遣爱憎妒妄之要妙。

　　今当导示，汝善谛听！

　　善信乎！生门总有四种：一胎生 二卵生
三湿生四化生，此四生中，胎卵二生最相类近。

　　上云汝将见有男女两体交合者，汝若生不净心，一有贪爱此性憎嫌彼性之邪妄妒念，汝当立即投入其胎\--或为马或为鸡或为犬或为人。

　　汝之将受男性身者，则因于当时，邪念妄动，贪爱彼交合两体之母身，而憎恶妒嫉其父身；反之，汝之邪念妄动，乃为贪爱其父身，而憎恶妒嫉其母身，汝则将受生女性身。

　　有此邪念之一妄动于汝之识中，则恰于彼之种子与种子容纳体，两相接触吻合顷，汝之俱生妄识，忽感一刹那之欲乐，瞬即昏迷而失其知觉。

　　过此汝则已入其胎或卵之中，经历若干时后，待汝开目始忽自见或已受生一犬子身，于是就犬窝而长大；或为一豕子，就豕圈而长大；或为一蚁，就蚁穴而长大；或为一虫、或为一蛆、或为犊、或为羔，各必经其相当之时日月年、若干不同之寿命。

　　既受如彼彼生身之色形，汝纵欲脱换亦不可能，且有盲聋暗哑愚痴秽恶任人宰割等等、言莫能尽之剧大苦痛；乃至尚有生入饿鬼地狱、二者更为下劣苦痛之恶道；即或较上幸得人阿修罗天之三善道者，但皆是轮回生死大苦，广如经说。

　　嗟乎！可堪悲痛言之心悸者，则世间尚多若彼、执迷不悟、妄贪生死、毫不知惧、未受上师要妙教法之人者，几何其不同样，堕入绝崖之下、深坑之中、同上所述者乎?汝若不愿如斯堕落，则汝亟宜、一心谛听于我之导示，将此中要妙，牢记于心，永勿忘失。

　　善信乎！此要妙者，即遣除一念邪妄之贪爱与憎嫌，闭息彼胎门，忆其为敌对通常中阴之境相、皆为嗾使死者灵识亟欲有生、此亦根乎其无始之结习使然、故谓此为'敌对'、因其障碍阻挠于圆满菩提觉道之证得故、，一心坚诚，净念相继；以及敬谨奉持如上偈教中，所谓：'将彼爱憎妒妄，力除遣无馀；观其等同尊长，净圣之双身。'者是矣！

　　上来不已云乎：将受生男性者，则贪爱其母，而憎恶其父；反之，将受生女性者，则贪爱其父，而憎恶其母。

　　与此憎恶之情妄同时共生起者，又有其妒嫉之邪妄生。

　　故此时之惟一要妙，即在猛利自觉，铲除此种爱憎妒嫉之大妄。

　　铲除之法，汝须痛自呵斥，如下自责自曰：

　　'哀哉！我何恶习如是深结耶?！我之直至今时沉沦生死而未得出离者，岂非即此恶习，为之病根耶?！及今犹不自拔，犹若有所爱憎妒嫉于其间，岂非自陷生死，苦海无休，长劫无出耶?！嗟乎！我今即当猛利振作，永不再令此种至极卑劣之爱憎妒邪妄，污我心念！'

　　善信乎！汝须如是自呵自警，坚立誓愿，决勿自沦。

　　教典云：惟有此誓愿，可闭息胎门。

　　善信乎！汝心切勿散乱，惟当一念专诚，如是善自作意是为最要。 "

　　(闭胎门法第四步)

　　"若依上法仍未克闭息彼胎门，则再进而有第四步，所谓'不实唯幻'之谛观要妙。

　　此谛观要妙如下：谓汝此时，应善作意，如下谛观曰：

　　'嗟乎！此双身也、父身母身也、暴雨狂风也、霹雳之巨声也，可怖之现形、乃至一切惊人欲绝之现像也，究其实际，岂非一切皆幻乎?！无论其如何宛然现见，而绝无实体之自性者也。

　　唯幻不实，所谓如梦如幻、无常无定者也。

　　此而贪爱，有何益乎?此而恐怖，又何必乎?！误认非实有为实有，原不出此幻心之所现。

　　幻心既非真，幻现即不实也。

　　嗟我一向在迷，以本无误认为有，以幻假误认作真，沉沦生死之海，直至而今。

　　今若再不认识其幻，岂非自甘苦海之无有穷极乎?！诚哉！一切有为法，如梦、如幻、如电、如乾达婆之城、如海市蜃楼、如镜中所映影、如水所现月、如幻灯所映景，无一刹那间实在。

　　皆假也！皆虚也'

　　善信乎！汝须如上谛观，使汝之能知内相续。

　　但注于此，更不他念。

　　汝必废然知返，明达'如幻'之理谛；如幻之理谛明，彼胎门自闭息矣！"

　　(闭胎门法第五步)

　　然如死者纵经导示以上来之"幻观"要妙，而仍因业力未能明了，则胎门仍未闭息者。

　　其第五步，须导示以"净光"之要妙。

　　"善信乎！上来'幻观'之法，汝如不能明了者，则当进行如下之'净光'要妙。

　　此谓汝仍当一心善自作意，观想如下云：

　　观彼一切法 即是我自心 此心即是空 无生无断灭

　　如是善观，令汝心安住于'无所作'境。

　　此则有如，注水于水，和合无间。

　　然必善巧，令汝心安然住其本元而一不加整治之境，而后方可臻其本来清净而灵明之境。

　　汝心如得保持如是无作之安定者，则彼所有四生之胎门，即自闭息；然当久持汝心之安定，直待其闭息成就已。
"

　　上来已将闭息生死胎门之法，述其多种。

　　此诸妙法，未有不能令彼中阴有情\--其根器或上等或中等或下等者\--皆可得其解脱。

　　如问云何能如是?则答曰：此有因缘如下：

　　一者、中阴有情各皆具有其有漏通力，对于导示，多能领悟明了故；

　　二者、人于生时，或耳根不灵，不善听闻，而彼于中阴受身，则闻性无不具足灵敏故；

　　三者、中阴有情，常为惊慌恐怖之所驱迫，彼固已自计有何善法，令彼脱离之，故于种种导示，亦极愿乐欲闻，且彼本无色质之身，而但有识神，心识受感，即有作用随时随处而能生起故；

　　四者、其记忆力有九倍生时之强，其生时庸或鲁钝，然入中阴受身已，自有业力使之非常灵敏，对于导示，易得成就作观故。

　　此诸因缘具足，故中阴身易得因导示而解脱也！

　　又于人死后，为作佛事，定有功效，亦由于上述诸因缘故。

　　是以此中阴救度密法，必为之继续不断演读至七七日之久，至极重要者也！！于一次导示，纵未能救度之；而彼或于次一导示之因缘，得其救度。

　　所以此法有如许多番导示之设也。

　　(二)拣择生死之胎门

　　虽然，众生业力，固又极无量也。

　　导示多番纵已有如上，而仍有多类有情于中阴受身者，极难除其妄幻，心念仍未能得专一。

　　则以其久染恶业，无始以来，从未习作善净，而广习作诸不善净；则于以前导示，闻亦未能胜其业惑，而不依教奉行，则胎门于彼不能闭息。

　　如是继当导示其拣择胎门之法\--此时为作法者，先复诵"请求诸佛菩萨普加被偈"及"皈依三宝文"等，呼其死者之名，导示之如下曰：

　　"善信某某：上之种种教法导示，皆已善为汝说，惜汝至今尚未能专一心念而明了信受。

　　以致生死胎门，今尚向汝开而未闭，是则汝已届至将又受生身之时期矣！我今导示汝拣择生死胎门之上妙教法，汝当极其注意，谛听信受！不可忘失。
"

　　1.各种生处之概观

　　"善信乎！彼诸生身之处，各有现相，将出生汝前。

　　汝须善了别之，以便拣择其较胜者。

　　汝若将感得彼东胜神洲之生处者：即当现见一湖。

　　中有鸿雁成群，雌雄追逐，水面游嬉；切勿往彼，且须善具坚勿往彼求生之心愿。

　　因往生彼洲者，虽得安乐，而不闻佛法，故不可往。

　　汝若将感得彼南赡部洲之生处者：彼洲亦必现见，汝见其中有宫室辉煌者即是；苟不免于求生，此为差可。

　　汝若将感得彼西牛贺洲之生处者：汝将见一湖其岸际有牛马啮草牝牡俱有者即是也；此洲虽饶富厚，然无佛法，不可往彼，但当速返。

　　汝若将感得彼北俱卢洲之生处者：汝将见一湖其岸际亦有牲畜及树木者即是；此洲虽寿命长，福报亦好，但亦无佛法，不可往彼，但当速返。

　　上来所述，四洲概况，汝须了别。

　　然而此中生处，皆不可轻投。

　　汝若有其善感得生天趣之中者：汝将见其众宝庄严之天妙宫殿等福乐事；汝如善业感化，而欲求生，此则可往。

　　汝若业感将得生于阿修罗道时：汝则将见有可爱之林树，及火光箍，两两相对转；如见其相，汝当善具坚不往彼求生之心愿，而决不可往彼！

　　汝若业感畜生道之生处者：将见有山石穴窟，或地中深洞；此决不可往！

　　汝若业感饿鬼道之生处者：将见一无水草之平漠，或地中浅洞、朽草枯根等，是为饿鬼道之境界；倘生入其中，饥渴无极，苦痛无穷，然当善具坚不往彼求生之心愿，万不可往！

　　汝若业感竟为地狱之生处者：汝此时忽闻歌声，极其悲哀凄切，人之入彼者，每为身不由己，且无法抵抗而被驱入其中；若被驱至，如彼之地，其地黑暗，屋宇或黑色或白色，地中黑洞、道路昏暗者，即是。

　　往入地狱，其中或烈火焚烧或寒冰酷冷，乃至无量诸般无比之苦。

　　受苦其中者，且穷年累劫、求出无期，此则更属万不可往之途！！然汝必极自努力，所谓'须极端努力'者，即此其时矣！"

　　2.对于极令苦痛之忿怒者求怙恃

　　"善信乎！虽非汝及中阴有情之所意乐，而业力所感，有彼极令苦痛之忿怒等，追逐于汝；汝虽不愿意，亦难逃脱，但被驱使前行。

　　汝之前面，有此忿怒，又有诸般断取性命者，如剑押囚；又有业力所感之黑暗也、暴风也、巨声也、暴雨大雪也，以及雹石冰刀也，不一而足。

　　汝则恐怖欲绝，惟思脱逃，于是舍命狂奔，求避免处\--则近至于有如上述，辉煌宫室、崖穴地窟、草莽荒漠，乃至有水池莲花之处天界亦有莲花中化生而出者。

　　汝因狂思避免诸怖故，不暇细择何处，但得避入一处，即不愿出离，以为出离即遭苦难。

　　此种畏难惧出，但知避逸而深怕身当中阴险境相者之心理，结果不觉反即取受下劣生身而后苦种种不堪也。

　　此诸情景，即是恶类神鬼及药叉等，与汝为难之现相。

　　此中有至极要妙，汝当善听，且极留意、我之导示。

　　当此之时，汝若为诸忿怒之所追逐；或如上述，种种恐怖，现见汝前者。

　　则当一刹那，观想于尊胜黑噜嘎或马头金刚或金刚手菩萨等忿怒圣者，及汝习修之本尊忿怒圣者，圆满庄严，体量肢分，至极伟大，现相至极忿怒可怕，能碎灭彼诸一切之恶类有情。

　　汝须于一刹那，成就此观，则其加持威力，即使彼诸与汝为难之忿怒等，离开汝身，而汝乃得具有从容择胎之能力。

　　此为最极切要之微妙教法，汝必坚定持之勿失，至要至要！！

　　善信乎！凡禅那诸佛及诸本圣诸尊之善相者，完全由三摩地之安乐境而成；彼诸恶类神鬼及药叉等众，有其种类，八万四千之多，变现种种暴恶忿怒之身形，彼辈亦系在中阴境时，未入善安乐之定境，遂取受一切恶忿怒之身形，且有取得其此种之身已，反乐此而不疲者。

　　故其种类满布空界，至极繁多也。

　　当此时际，汝若忆念于大手印瑜伽，入于真空之正定，斯为最上。

　　汝若从未前习知于此者，但当集中心力，成就幻观瑜伽。

　　若并此而亦不能者，惟有制心一处一切不著任何分别念，惟一专念观想于汝之本尊或大悲圣者，则其胜果，尚自能令汝、成就道之报身也。
"

　　(三)圣净界往生及凡人身转生之拣择

　　"善信乎！汝若竟以业力所牵，不免投入生死之胎门者，今将为汝，导示选择胎门之上妙教法。

　　汝善谛听！

　　汝切不可一见有可生之胎门，即随便投入；纵令或为如上所言有诸忿怒逼迫于汝，汝亦可作马头金刚之观以遣除之。

　　因汝现尚具有少分之前知能力\--汝已能知，种种生途，善自思维，择其优胜者。

　　复次，又其要者，有迁转灵识，往生佛国净土；及选择胎门，转生凡夫身，两种胜劣之区别。

　　各有其成就之法，今为汝导示如后：

　　1.转识往生佛国净土

　　"汝若企求上胜转识往生佛净乐土者，先当善自作意，如下自念曰：

　　'苦哉苦哉！我自无始劫以来，至于今日，沦转生死苦海，何其可痛耶?！今时以前，我仍未能明了自心，以致尚未悟入佛菩提道，尤可悲伤！今者，彼生死敌对，犹欺诳我、恐怖我、扰乱我，我必不可不小心防避之。

　　我今誓当奋勇直前，投入西方极乐世界阿弥陀佛世尊足下，仗佛威力，使我于彼，莲花化生。'

　　如是思惟，坚具心愿，一念专注于彼国土；或者，同样坚切发愿生彼东方上胜妙乐佛土、南方众宝庄严佛土，以及金刚手菩萨国土、'无量莲花光焰'国土，亲近'武尔坚'至尊此为莲花生大士之异称；或任何其他汝所欲乐往生之佛国世界。

　　惟当坚切誓愿，一心不乱，则彼土之生，应念而得。

　　或者，汝愿乐往生'都史'内院，亲近弥勒慈尊，汝亦可同样坚诚切愿，一心不乱，惟自念曰：'时候已至，我今当往都史内院、弥勒慈尊处'，则汝以得威神力加持故，投入莲胎，华开即见补佛也。
"

　　2.转生人胎复入此世

　　"汝若未能如教得上胜之往生者，则或因汝乐转生于人胎；或以业缘莫已不得不复受胎生于人世间故。

　　但此中有其择胎之要妙，汝善谛听！以汝多少具有之有漏通力，可周察于上述各大洲中，见其何处现有佛法者，即往彼处。

　　若当由不净之会合物此指父精母血等而出生，汝则忽觉一阵香味，闻而触著，遂被吸入彼不净体内，而胚胎矣！

　　惟任何色相，现见于汝前

　　此指胎门情景，汝切不可作为彼物之色相会解；既不可有所贪想，亦不可有所憎恶，则汝自可投入贤善之胎中。

　　然其首要者，汝须先自预发善愿，如下自念言云：

　　'我今发愿：愿生为世王，或婆罗门，如娑罗树之伟大者之子；或为有诸悉地成就者之子，族系净无点瑕，具备圣教正信，且有广大福报，堪能利乐众生。'

　　然后善自作意，坚汝志愿，以入其胎。

　　然先时又必以善净作意，加持其胎观成上妙宫室；复以善净，敬信十方诸佛菩萨、本尊，及大悲圣者，亦皆恩惠加持；更须如是恳切祈求加被。

　　复次，选胎之际，根乎业力之障碍，每以善胎误认作恶胎，而以恶胎反误作善胎，此为中阴有情多数不免之大舛失。

　　然有要妙教法如下：汝如见某胎似为善者，切不可生喜著心；或见某胎似为恶者，亦切不可生厌恶心，如是喜著厌恶及舍此就彼等心念，须根本排除之，一心住于无分别境，是最重要者也！

　　除彼甚少数，确有灵识定力之把握者，可保绝对无误外；余者终不免于多少有其业惑结习难得清除。
"

　　若死者不能舍离喜厌之分别心，则由是业惑之一尘邪念，亦足令其反转落入畜生道中。

　　故此时当郑重导示之曰：

　　"善信乎！汝若业感结习为障，令汝不免于仍有所贪著与妒嫉，以致不知如何决择其胎门者；则一有任何如上之胎门待入，现见汝前之时，汝当澄定心念，专诚皈命三宝，恳祷大悲圣者，而后昂首前行。

　　了知汝已入于中阴，所有任何鄙劣贪恋汝之子女眷属等情感，悉令遣除。

　　彼等于汝已完全无涉无益故，惟勇猛直前，迳自行入彼白色光之天趣径；或黄色光之人趣径中。

　　见彼妙宝宫殿、堂皇宅舍，乃至妙美园林，放心直入其中，无所顾虑。

　　若是者汝自得生于善道也。 "

　　如是导示，七反已，即举诵："请诸佛菩萨普加被偈"、"祈求护免中阴险难偈"、"六种中阴境界警策偈"、"护免中阴恐怖总愿偈"等均见
